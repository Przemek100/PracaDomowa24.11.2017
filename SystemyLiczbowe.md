# Systemy liczbowe
***
          
  
  <h3>System liczbowy</h3> -zbiór regół jednolitego zapisu i nazewnictwa liczb.

Do zapisywania liczb używa się skończonego zbioru znaków, zwanych cyframi, które można łączyć w dowolnie długie
ciągi, otrzymując nieskończoną liczbę kombinacji.

Rozróżnia się systemy liczbowe **pozycyjne** i **niepozycyjne** (addytywne).

W systemach liczbowych pozycyjnych liczbę przedstawia się jako ciąg cyfr. Wartość jej jest zależna od położenia (pozycji) cyfry w liczbie.

Do systemów pozycyjnych zaliczamy m.in.:
* dziesiątkowy, dwójkowy, ósemkowy, szesnastkowy.

Do addytywnych systemów liczbowych zaliczamy m.in
* rzymski, hieroglificzny, alfabetyczny, gdzie wartość liczby jest sumą wartości jej znaków cyfrowych.
     
### Liczba
-pojęcie abstrakcyjne, jedno z najczęściej używanych w matematyce.
 
Określenie „liczba” bez żadnego przymiotnika jest nieścisłe, gdyż matematycy nie definiują „liczb”, lecz „liczby
naturalne”, „liczby całkowite”, itp. Poszczególne rodzaje liczb są definiowane za pomocą aksjomatów lub
konstruowane z bardziej podstawowych pojęć, takich jak zbiór, czy typy liczb prostsze od konstruowanego.

Pierwotnie liczby służyły do porównywania wielkości zbiorów przedmiotów (liczby naturalne), później także
wielkości ciągłych (miary i wagi), obecnie w matematyce są rozważane jako twory abstrakcyjne, w oderwaniu
od ewentualnych fizycznych zastosowań.
---
### System dwójkowy (binarny)

System dwójkowy - zrewolucjonizował cały świat techniki, dając podstawę rozwoju wiodącej obecnie dziedzinie wiedzy jaką jest informatyka.

Cyframi tego systemu są: **0** i **1**.
 
Symbolizują one dwa stany tzw.
 * **0** - stan niski – (brak działania/brak sygnału)
 * **1**- stan wysoki – (działanie układu/sygnał)
 
Podstawą systemu jest 2. Stąd też i nazwa układ dwójkowy.

Jak w każdym pozycyjnym systemie liczbowym, liczby zapisuje się tu jako ciągi cyfr, z których każda jest mnożną kolejnej potęgi podstawy systemu.

Np. liczba zapisana w dziesiętnym systemie liczbowym jako 10, w systemie dwójkowym przybiera postać 1010, gdyż:

1*(2 do pot 3)+0*(2 dopot 2)+1*(2 do pot 1)+)*(2 do pot 0)=8+2=10

-----------
### System ósemkowy
Ósemkowy system liczbowy – pozycyjny system liczbowy o podstawie 8. 

System ósemkowy jest czasem nazywany oktalnym od słowa octal. Do zapisu liczb używa się w nim ośmiu cyfr, od 0 do 7. Jak w każdym pozycyjnym systemie liczbowym, liczby zapisuje się tu jako ciągi cyfr, z których każda jest mnożnikiem kolejnej potęgi liczby będącej podstawą systemu, np. liczba zapisana w dziesiętnym systemie liczbowym jako 100, w ósemkowym przybiera postać 144, gdyż:

1×8(do pot 2) + 4×8(do pot 1) + 4×8(do pot0) = 64 + 32 + 4 = 100.

----
### Szesnastkowy system liczbowy
Szesnastkowy system liczbowy znany również pod nazwą system heksadecymalny – pozycyjny system liczbowy, w którym podstawą jest liczba 16. 

Do zapisu liczb w tym systemie potrzebne jest szesnaście znaków (cyfr szesnastkowych).
W najpowszechniejszym standardzie poza cyframi dziesiętnymi od 0 do 9 używa się pierwszych sześciu liter alfabetu łacińskiego: A, B, C, D, E, F (wielkich lub małych). Cyfry 0-9 mają te same wartości co w systemie dziesiętnym, natomiast litery odpowiadają następującym wartościom: A = 10, B = 11, C = 12, D = 13, E = 14 oraz F = 15.

System szesnastkowy jest jednym z najczęściej używanych w informatyce systemów. Jest używany przede wszystkim w adresowaniu pamięci aplikacji. Za jego pomocą zapisywane są adresy IP, adres MAC kart sieciowych, a także kodowane są w nim kolory RGB.
