System liczbowy – zbiór reguł jednolitego zapisu i nazewnictwa liczb.
Do zapisywania liczb używa się skończonego zbioru znaków, zwanych cyframi, które można łączyć w dowolnie długie
ciągi, otrzymując nieskończoną liczbę kombinacji.
Rozróżnia się systemy liczbowe pozycyjne i niepozycyjne (addytywne).
W systemach liczbowych pozycyjnych liczbę przedstawia się jako ciąg cyfr. Wartość jej jest zależna od
położenia (pozycji) cyfry w liczbie.
a. Do systemów pozycyjnych zaliczamy m.in.:
dziesiątkowy, dwójkowy, ósemkowy, szesnastkowy.
b. Do addytywnych systemów liczbowych zaliczamy m.in.:
rzymski, hieroglificzny, alfabetyczny, gdzie wartość liczby jest sumą wartości jej znaków cyfrowych.
